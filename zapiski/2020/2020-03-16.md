---
tags: vaje, or, clp, odlocanje
---
# Operacijske raziskave - vaje 16.3.2020

## CLP in grafi

### Naloga 1 - problem trgovskega potnika

Danih je $n$ mest na zemljevidu. Strošek potovanja iz mesta $i$ v mesto $j$ je $c_{ij}$ ($1 \le i, j \le n$). Trgovski potnik želi obiskati vseh $n$ mest, pri tem pa minimizirati strošek potovanja. Na smiseln način modeliraj opisani problem z linearnim programom.

### Naloga 2

S celoštevilskim linearnim programom modeliraj problem iskanja minimalnega vpetega drevesa v grafu.

## Teorija odločanja

### Naloga 3

Na ulici nas ustavi neznanec in nam predlaga met kovanca. Če pade grb, nam izplača $250000 €$, če pade glava, pa mi njemu $100000 €$. Ali naj sprejmemo ponudbo?

### Naloga 4

Trgovina pri pekarni kupuje žemlje po $0.2 €$ in jih prodaja po $0.4 €$. Skozi leta poslovanja so izračunali naslednjo porazdelitev za prodajo žemljic.

| Prodaja    | $50$  | $60$   | $70$  | $80$  | $90$   | $100$ |
| ---------- | ----- | ------ | ----- | ----- | ------ | ----- |
| Verjetnost | $0.1$ | $0.15$ | $0.3$ | $0.2$ | $0.15$ | $0.1$ |

Če žemelj zmanjka, naročijo pri pekarni razliko, pri čemer jih žemlja tedaj stane $0.3 €$. Ob koncu dneva jim pekarna odkupi presežek po $0.15 €$ na žemljo. Koliko žemelj se trgovini splača kupiti?

### Naloga 5

Veliki koncert skupine FiM se bo odvijal v dvorani s $100$ neoznačenimi sedeži. Prireditelj se lahko odloči, da proda $100$, $101$, $102$ ali $103$ karte (povpraševanja je dovolj). Znane so verjetnosti $p_0 = 0.2$, $p_1 = 0.3$, $p_2 = 0.4$ in $p_3 = 0.1$, kjer je $p_i$ verjetnost, da $i$ kupcev kart ne pride na koncert
(ne glede na število prodanih kart). Vsaka prodana karta prinese $10 €$ dobička, vsak obiskovalec, ki ne bo mogel v dvorano, pa pomeni $30 €$ stroškov (ker je že plačal $10 €$ za karto, ima torej organizator $20 €$ izgube). Koliko kart naj prireditelj proda, da bo pričakovani dobiček čim večji?

### Naloga 6

Pacient ima na voljo operacijo. Brez operacije bo živel natanko $3$ mesece. Z uspešno opravljeno operacijo bo živel natanko $12$ mesecev. Operacija je neuspešna z verjetnostjo $0.3$ (v tem primeru pacient dočaka $0$ mesecev). Cilj pacienta je maksimiranje pričakovane življenjske dobe.

1. Ali naj pacient sprejme operacijo?
2. Pacient lahko opravi predhodni test, ki z zanesljivostjo $0.9$ napove uspešnost operacije, vendar z verjetnostjo $0.005$ pacient zaradi komplikacij med testom umre. Ali naj pacient opravi test?

Nariši odločitveno drevo in odločitve sprejmi na podlagi izračunanih verjetnosti!