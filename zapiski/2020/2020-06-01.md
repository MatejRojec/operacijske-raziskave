---
tags: vaje, or, zaloge
hackmd: https://hackmd.io/a40xSpj5QB6ix5TEPi6uJA
---
# Operacijske raziskave - vaje 1.6.2020

---

## Upravljanje zalog

$$
\begin{aligned}
K &\dots \text{stroški naročila} \\
c &\dots \text{cena enote} \\
\nu &\dots \text{prodane/porabljene enote na časovno enoto} \\
\lambda &\dots \text{proizvedene enote na časovno enoto} \\
s &\dots \text{cena skladiščenja enote na časovno enoto} \\
p &\dots \text{cena primanjkljaja enote na časovno enoto} \\[1ex]
\tau &\dots \text{dolžina cikla} \\
M &\dots \text{velikost naročila - največja zaloga} \\
m &\dots \text{največji primanjkljaj}  \\
S &\dots \text{enotski stroški (brez plačila artiklov)} \\[1ex]
\alpha &= \nu (1 - \nu/\lambda) \\
\beta &= 1 - s/p \\[1ex]
\tau^* &= \sqrt{2K\beta \over s\alpha} \\
M^* &= \sqrt{2K\alpha \over s\beta} = \tau^* {\alpha \over \beta} \\
S^* &= \sqrt{2Ks\alpha \over \beta} = M^* s
\end{aligned}
$$

---

### Naloga 1

V trgovini vsak teden prodajo $600$ škatel toaletnega papirja. Vsako naročilo stane $25 €$, za posamezno škatlo pa trgovina plača $3 €$. Cena skladiščenja posamezne škatle je $0.05 €$ na teden.

1. Denimo, da primanjkljaj ni dovoljen. Kako pogosto naj trgovina naroča toaletni papir? Kako velika naj bodo naročila?
2. Kaj pa, če dovolimo primanjkljaj, ki nas stane $2 €$ na teden za vsako škatlo?

---

### Naloga 2

Tovarna Mitsuzuki načrtuje, da bo naslednje leto izdelala $10000$ stereo televizorjev. Odločijo se, da zvočnikov ne bodo izdelovali sami, ampak jih bodo (po dva za vsak televizor) naročili pri ponudniku najkvalitetnejših zvočnikov, ki je predložil naslednji cenik:

| število zvočnikov v enem naročilu | cena zvočnika |
| --------------------------------- | ------------- |
| 1 -- 1999                         | $150 €$       |
| 2000 -- 4999                      | $135 €$       |
| 5000 -- 7999                      | $125 €$       |
| 8000 -- 19999                     | $120 €$       |
| 20000 ali več                     | $115 €$       |

Poleg tega naročilo pošiljke stane Mitsuzuki $500 €$,
letni stroški skladiščenja vsakega zvočnika pa znašajo $20\%$ njegove cene. Koliko zvočnikov naj vsakič naročijo
in kakšni so skupni stroški naročil za naslednje leto?

---

### Naloga 3

Tovarna avtomobilov za svoje potrebe izdeluje akumulatorje. Vsako leto proizvedejo $10000$ avtomobilov, izdelajo pa lahko $25000$ akumulatorjev letno. Stroški zagona proizvodnje so $200 €$, stroški zaloge pa $0.25 €$ letno za vsak akumulator. Primanjkljaja ne dovolimo. Kolikokrat na leto naj zaženejo proizvodnjo akumulatorjev? Koliko časa naj traja proizvodnja? Koliko akumulatorjev naj takrat izdelajo? Kako veliko skladišče potrebujejo?

---

### Naloga 4

Marta izdeluje nakit iz školjk v delavnici, ki jo najema v bližini ljubljanske tržnice, in ga prodaja po vnaprej dogovorjeni ceni. Povpraševanje je $10$ kosov na teden, stroški skladiščenja so $0.2 €$ za kos na teden. Zagonski stroški izdelovanja nakita so $150 €$. Marta lahko na teden izdela $12.5$ kosa nakita. Dovoli si, da pride do primanjkljaja, pri čemer jo ta stane $0.8 €$ za kos nakita na teden. Kako naj Marta organizira proizvodnjo in skladiščenje, da bo imela čim manj stroškov?
