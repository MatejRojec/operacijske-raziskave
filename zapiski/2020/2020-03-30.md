---
tags: vaje, or, dinamicno programiranje
hackmd: https://hackmd.io/lg1h-7IvR6Gq_qxARZVQng
---
# Operacijske raziskave - vaje 30.3.2020

---

## Dinamično programiranje

### Naloga 1

Na avtocestni odsek dolžine <i>$M$</i> kilometrov želimo postaviti oglasne plakate. Dovoljene lokacije plakatov določa urad za oglaševanje in so predstavljene s števili <i>$x_1, x_2, \dots x_n$</i>, kjer <i>$x_i$</i> (<i>$1 \le i \le n$</i>) predstavlja oddaljenost od začetka odseka v kilometrih. Profitabilnost oglasa na lokaciji <i>$x_i$</i> določa vrednost <i>$v_i$</i> (<i>$1 \le i \le n$</i>). Urad za oglaševanje podaja tudi omejitev, da mora biti razdalja med oglasi vsaj <i>$d$</i> kilometrov. Oglase želimo postaviti tako, da bodo čim bolj profitabilni.

1. Reši problem za parametre <i>$M = 20$</i>, <i>$d = 5$</i>, <i>$n = 8$</i>, <i>$(x_i)_{i=1}^n = (1, 2, 8, 10, 12, 14, 17, 20)$</i> in <i>$(v_i)_{i=1}^n = (8, 8, 12, 10, 7, 5, 6, 10)$</i>.
2. Napiši rekurzivne enačbe za opisani problem.
3. Napiši algoritem, ki poišče najbolj profitabilno postavitev oglasov za dane parametre. Kakšna je njegova časovna zahtevnost?

---

### Naloga 2

Imamo nahrbtnik nosilnosti <i>$M$</i> kilogramov. Danih je <i>$n$</i> objektov z vrednostmi <i>$v_i$</i> in težami <i>$t_i$</i> (<i>$1 \le i \le n$</i>). Problem nahrbtnika sprašuje po izbiri predmetov <i>$I \subseteq \{1, 2, \dots, n\}$</i>, ki maksimizira njihovo skupno vrednost pri omejitvi <i>$\sum_{i \in I} t_i \le M$</i>.

1. Napiši rekurzivne enačbe za opisani problem.
2. Z uporabo rekurzivnih enačb reši problem za parametre <i>$M = 8$</i>, <i>$n = 8$</i>, <i>$(v_i)_{i=1}^n = (9, 9, 8, 11, 10, 15, 3, 12)$</i> in <i>$(t_i)_{i=1}^n = (3, 5, 1, 4, 3, 8, 2, 7)$</i>.

---

### Naloga 3

Dana je matrika <i>$A = (a_{ij})_{i,j=1}^{m,n}$</i>. Poiskati želimo pot minimalne vsote, ki se začne v levem zgornjem kotu (pri <i>$a_{11}$</i>) in konča v desnem spodnjem kotu (pri <i>$a_{mn}$</i>). Dovoljeni so zgolj premiki v desno in navzdol.

1. Reši problem za matriko

$$
A = \begin{pmatrix}
131 & 673 & 234 & 103 &  18 \\
201 &  96 & 342 & 965 & 150 \\
630 & 803 & 746 & 422 & 111 \\
537 & 699 & 497 & 121 & 956 \\
805 & 732 & 524 &  37 & 332
\end{pmatrix} .
$$

2. Napiši rekurzivne enačbe za opisani problem.
3. Na osnovi rekurzivnih enačb napiši algoritem, ki reši opisani problem. Oceni tudi njegovo časovno zahtevnost v odvisnosti od <i>$m$</i> in <i>$n$</i>.

---

### Naloga 4

Dan je niz <i>$S = a_1 a_2 \dots a_n$</i>, kjer so <i>$a_i$</i> (<i>$1 \le i \le n$</i>) elementi neke končne abecede. Nizu <i>$a_j a_{j+1} \dots a_k$</i>, kjer je <i>$1 \le j \le k \le n$</i>, pravimo *strnjen podniz* niza <i>$S$</i>. S pomočjo dinamičnega programiranja napiši algoritem, ki določi najdaljši palindromski strnjen podniz v <i>$S$</i>.