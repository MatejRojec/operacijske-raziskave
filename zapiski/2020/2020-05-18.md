---
tags: vaje, or, cpm, pert
hackmd: https://hackmd.io/lKY3p9iMQeuN_4G6hWmD3A
---
# Operacijske raziskave - vaje 18.5.2020

---

## Načrtovanje projektov (CPM/PERT)

### Naloga 1

Gradbinec in samooklicani arhitekt Brezzobec se je odločil, da bo postavil zelo posebno hišo. Gradnja bo imela sedem glavnih faz:

| faza | opis | trajanje | pogoj | min. trajanje | cena za dan manj |
| ---- | ---- | -------- | ----- | ------------- | ---------------- |
| A | gradnja kleti | 10 dni | / | 7 dni | 200 |
| B | gradnja pritličja | 6 dni | A | 5 dni | 100 |
| C | gradnja prvega nadstropja | 7 dni | B, F | 5 dni | 150 |
| D | gradnja strehe | 8 dni | C, E | 6 dni | 160 |
| E | gradnja desnega podpornega stebra | 13 dni | A | 9 dni | 250 |
| F | gradnja glavnega podpornega stebra | 14 dni | / | 11 dni | 240 |
| G | gradnja baročnega stolpa pred hišo | 30 dni | / | 25 dni | 300 |

1. Kdaj je lahko hiša najhitreje zgrajena? Katere faze so kritične?
2. Koliko je kritičnih poti in katere so?
3. Katero opravilo je najmanj kritično? Najmanj kritično je opravilo, katerega trajanje lahko največ podaljšamo, ne da bi vplivali na trajanje gradnje.
4. Brezzobčev brat je ponudil pomoč pri največ eni fazi gradnje. Slovi po tem, da pri fazi, pri kateri pomaga, zmanjša čas izvajanja za $10\%$. Pri kateri fazi naj pomaga, da bo čas gradnje čim krajši?
5. Brezzobčev bratranec ima podjetje, ki lahko pomaga pri gradnji, vendar za vsak dan krajšanja posamezne faze zahteva ustrezno plačilo (glej zadnja dva stolpca). Brezzobca zanima način, kako bi s čim manjšimi stroški čas gradnje zmanjšal na $27$ dni. Zapiši linearni program za ta problem.

---

### Naloga 2

Dinamika priprave dveh palačink z dvema kuharjema je naslednja:

| faza | aktivnost | trajanje | predhodna opravila |
| ---- | --------- | -------- | ------------------ |
| A | nakup moke, jajc in mleka | 5 min | C |
| B | rezanje sira | 3 min | / |
| C | vožnja do trgovine | 5 min | / |
| D | čiščenje mešalnika | 2 min | E |
| E | mešanje sestavin | 5 min | A |
| F | pečenje prve palačinke | 2 min | E |
| G | mazanje prve palačinke z marmelado | 1 min | F, J |
| H | pečenje palačinke (s sirom) | 3 min | B, F |
| I | pomivanje posode | 8 min | G, H |
| J | odpiranje marmelade | 1 min | / |

1. Topološko uredi ustrezni graf in ga nariši.
2. Določi kritična opravila in kritično pot ter trajanje priprave.
3. Katero opravilo je najmanj kritično?
4. Določi razpored opravil, pri čemer en kuhar prevzame opravila na kritični poti, drugi pa naj čim kasneje začne in čim prej konča.

---

### Naloga 3

Pri gradbenem podjetju razmišljajo, da bi se prijavili na razpis za prenovo avtocestnega viadukta. Identificirali so pet nalog:

| naloga | najkrajše trajanje | najbolj verjetno trajanje | najdaljše trajanje | predhodna opravila |
| - | ------- | -------- | -------- | ---- |
| A | 3 tedni | 4 tedni  | 5 tednov | /    |
| B | 2 tedna | 2 tedna  | 2 tedna  | A    |
| C | 3 tedni | 5 tednov | 6 tednov | B    |
| D | 1 teden | 3 tedni  | 5 tednov | A    |
| E | 2 tedna | 3 tedni  | 5 tednov | B, D |

Če bodo izbrani za izvedbo del, si obetajo zaslužek v višini $250.000 €$. Če del ne bodo končali v roku $11$ tednov, bodo morali plačati pogodbeno kazen v višini $500.000 €$.

1. Topološko uredi ustrezni graf in ga nariši.
2. Za vsako opravilo določi pričakovano trajanje in varianco.
3. Določi pričakovano kritično pot ter trajanje izvedbe.
4. Oceni verjetnost, da se bo projekt zaključil v $11$ tednih. Naj se podjetje prijavi na razpis? Pomagaj si s tabelo [standardne normalne porazdelitve](https://jaanos.github.io/operacijske-raziskave/zapiski/2020/2020-05-18/Standardna_normalna_porazdelitev.pdf).
