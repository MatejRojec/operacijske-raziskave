---
tags: vaje, or, grafi
hackmd: https://hackmd.io/hXNa6YldToSiGGZB8Vj2kg
---
# Operacijske raziskave - vaje 4.5.2020

---

## Iskanje v širino

### Naloga 1

Na sledečem grafu izvedi iskanje v širino. V primerih, ko imaš več enakovrednih izbir, upoštevaj abecedni vrstni red. Za vsako povezavo določi, ali se nahaja v drevesu iskanja v širino.

![](https://jaanos.github.io/operacijske-raziskave/zapiski/2020/2020-05-04/graf1.png)

---

### Naloga 2

Zapiši algoritem, ki za vhodni graf <i>$G$</i> določi njegov premer.

---

## Dijkstrov algoritem

### Naloga 3

S pomočjo Dijkstrovega algoritma določi razdalje od vozlišča <i>$A$</i> do ostalih vozlišč.

![](https://jaanos.github.io/operacijske-raziskave/zapiski/2020/2020-05-04/graf2.png)

---

### Naloga 4

Naj bo $G = (V, E)$ graf, za katerega so dolžine povezav določene s funkcijo $\ell : E \to \mathbb{R}$ (tj., dolžine so lahko tudi negativne). Definirajmo še funkcijo $\ell' : E \to \mathbb{R}$ tako, da velja $\ell'(e) = \ell(e) - \min\{\ell(f) \mid f \in E\}$ (dolžine, določene z $\ell'$, so torej nenegativne). 

Dokaži ali ovrzi: drevo najkrajših poti, ki ga Dijkstrov algoritem ustvari ob vhodu $(G, \ell')$, je tudi drevo najkrajših poti za graf <i>$G$</i> z dolžinami povezav, določenimi z $\ell$.

---

### Naloga 5

Denimo, da imamo neusmerjen graf $G = (V, E)$, katerega vozlišča predstavljajo mesta, povezave pa predstavljajo ceste, ki jih povezujejo. Za vsako povezavo $e \in E$ poznamo njeno dolžino $\ell_e$ (v kilometrih).

Priti želimo iz mesta <i>$s$</i> v mesto <i>$t$</i>. V vsakem mestu je bencinska črpalka, ob cestah pa teh ni. Žal imamo na voljo samo star avto, ki lahko s polnim rezervoarjem prepelje le <i>$L$</i> kilometrov.

1. Zapiši algoritem, ki v linearnem času poišče pot, ki jo lahko prevozimo z našim avtom, oziroma ugotovi, da ta ne obstaja.

2. Izkaže se, da z našim avtom te poti ne moremo prevoziti, zato se odločimo za nakup novega. Zapiši algoritem, ki v času $O(m \log n)$ določi najmanjše število prevoženih kilometrov, ki naj jih avto zmore z enim polnjenjem, da bo pot od <i>$s$</i> do <i>$t$</i> mogoča.

---

### Naloga 6

Zasnuj različico Dijkstrovega algoritma za iskanje najkrajše poti med vozliščema <i>$s$</i> in <i>$t$</i> v grafu <i>$G$</i>, ki iskanje hkrati začne v vozliščih <i>$s$</i> in <i>$t$</i>. Kdaj naj se iskanje konča in kako naj se poišče rešitev?